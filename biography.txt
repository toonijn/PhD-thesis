Exact 10 jaar geleden begon Toon zijn verhaal aan de Universiteit Gent. Hij volgde de opleiding wiskunde. Al snel werd de liefde voor informatica ook aangewakkerd. Met de keuze voor de major toegepaste wiskunde en informatica, wist Toon in de master zijn passie voor waar wiskunde en informatica samenkomen vorm te geven. In het laatste jaar schreef hij zijn masterproef waarin de eerste stenen voor het doctoraat gelegd werden.

Dit allereerste echte onderzoek motiveerde Toon om een academische carri√®re te starten onder de vleugels van professor Marnix Van Daele. Zo begon hij in oktober 2018 als assistent in de vakgroep Toegepaste Wiskunde, Informatica en Statistiek. Tijdens deze onderzoeksperiode publiceerde Toon twee artikels en nam hij deel aan tal van conferenties en wetenschappelijke bijeenkomsten.

Daarnaast maakte Toon ook heel graag tijd voor wat hij zelf 'verbredend onderzoek' noemt. Steeds staat hij klaar om samen met anderen uitdagingen aan te gaan. Zo denkt hij onder andere mee na over hoe je plagiaat in code kan opsporen, of over hoe zonlicht op een veld valt. Bij zulk 'verbredend onderzoek' probeert Toon steeds om er een intrigerende animatie of prachtige poster van te maken.

Het sluitstuk van dit zesjarig onderzoek heeft hij in de laatste maanden trots neergeschreven in dit doctoraatsproefschrift.
